---
title: 'Før: Receptionen og gårdspladsen'
author: Rikke Barsten
date: '2019-07-04'
slug: før-receptionen
categories:
  - Hyggehaven
tags: []
description: 'Fra reception til minidrivhus'
featuredImage: img/hyggehaven/20190504-Receptionen-1.jpg
dropCap: yes
displayInMenu: no
displayInList: yes
---

Som den sidste i serien af 'Før'-postene kommer receptionen og gårdspladsen. Receptionen er indtil vi overtog blevet brugt som reception for hundepensionen. Da den har fine store vinduer mod syd og vest, og kommer til at holde ca. 10 grader om vinteren, vil jeg dels bruge den som drivhus om sommeren, og til vinteropbevaring af planter om vinteren.

Gårdspladsen er måske ikke en rigtig gårdsplads mere, da det er længe siden, der har været en gård. Fra 1790 til ca. 1970 var den en rigtig gårdsplads. På billedet herunder ses det gamle hus, der stod der hvor indkørslen ligger i dag. Det nuværende stuehus ligger syd for dette, mellem det gamle hus og swimmingpoolen. Til højre anes det gamle udhus, hvor vi i dag har fyrrum og værksted.
![](/img/hyggehaven/20190504-Receptionen-3.jpg)
Ved hjørnet af gårdspladsen, udenfor receptionen, vil jeg lave en lille hyggekrog med blomster og nogle planter. Nu hvor vi kan overvintre planter, vil jeg have et oliven- og et citrustræ. Vi vil også lave markerede kanter med kantsten rundt gårdspladsen, og køre noget mere grus på.
![](/img/hyggehaven/20190504-Receptionen-2.jpg)