---
title: 'Før: Sydhaven'
author: Rikke Barsten
date: '2019-06-11'
slug: før-sydhaven
categories:
  - Hyggehaven
tags: [sydhaven før]
description: 'Udgangspunktet for hyggehaven mod syd'
featuredImage: img/hyggehaven/20190504-Sydhaven-1.jpg
dropCap: yes
displayInMenu: no
displayInList: yes
---



<p>Dette er den første af en række poster, der viser hvordan huset og områderne rundt huset så ud, da vi flyttede ind. De ligger alle i kategorien ‘hyggehaven’, da det primært vil være mig, der står for disse områder, modsat ‘nyttehaven’ hvor Torsten hersker.</p>
<p>Sydhaven hedder Sydhaven, fordi der også er en lille have på nordsiden af huset - ‘Nordhaven’. Sydhaven består i dag af en stor græsplæne, en stor ahorn mod vest og to birketræer mod øst. Der er også to terasser, en mod vest og en mod øst. For år tilbage var der et swimmingpool i haven, der i dag er dækket til med jord og sten. Billedet herunder er taget fra altanen. Man kan tydeligt se, hvor bassinet har ligget, da jorden er tør og næringsfattig, hvilket gør at stort set kun mælkebøtter trives.</p>
<div class="figure">
<img src="/img/hyggehaven/20190605-Sydhaven-3.jpg" />

</div>
Her er et billede fra swimmingpoolens storhedstid:
<div style="width:250px">
<div class="figure">
<img src="/img/hyggehaven/20190611-Sydhaven-4.jpg" />

</div>
</div>
<div id="planerne" class="section level3">
<h3>Planerne</h3>
<p>Jeg forestiller mig sydhaven som en prydhave med masser af blomster - såvel stauder, som blomstrende buske og træer. Der skal være flere hyggekroge, og på et tidspunkt skal der etableres et drivhus eller orangerie, og et spejlbassin. Der skal være en afgrænsning i form af en lav hæk eller et hegn mod Torstens nyttehave. Der skal være en eller to porte i hegnet ind til denne del af haven. Kun mindre dele af haven skal være græsplæne, resten skal være bede, fliseområder og grus.</p>
<p>Der skal lægges en ny sammenhængende terasse, med et trappetrin ned til plænen hele vejen rundt.</p>
</div>
<div id="hvordan" class="section level3">
<h3>Hvordan?</h3>
<p>Først skal de tre store træer fælles, så der ikke kommer for meget skygge og løvfald på hus og have. Det første år håber vi også på, at få gravet hele det gamle swimminpool op, inkl. beton og fliser, og lægge noget ordentlig jord i stedet. I dele af bassinhullet vil vi etablere en faskine, da der ikke er etableret ordentligt afløb for regn mod syd.</p>
<p>Til næste forår vil jeg etabler nogle stier, og overordnet beslutte hvad der skal plantes hvorhen, hvor drivhuset skal stå, og hvor spejlbassinet skal ligge. Endlig håber jeg på at få plantet to til tre træer. Det skal være magnolia og prydkirsebær.</p>
</div>
